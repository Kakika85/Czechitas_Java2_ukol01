# Lekce 1, úkol 1

Cílem je připravit si svůj osobní webový medailonek (například na úrovni jednodenního workshopu [Tvořím web HTML/CSS](https://www.czechitas.cz/cs/co-delame/tvorim-web)).
Soubory tvořící webovou stránku (`index.html`, styly, obrázky, …) uložíš do adresáře `/src/main/resources/static/` tak, aby při spuštění tvé aplikace byl
medailonek zobrazen na úvodní stránce.

1. Použij toto repository jako šablonu (_Use this template_ → _Create a new repository_) pro vytvoření repository ve svém účtu na GitHubu.
1. Po vytvoření repository povol u repository ve svém GitHub účtu Issues. V horním menu menu pod názvem repository záložka **Settings** → zůstaň na stránce **General** → sekce **Features** → zaškrtni **Issues**. Ostatní volby mohou zůstat vypnuté.
1. Naklonuj si repository **ze svého účtu** na GitHubu na lokální počítač.
1. Vytvoř v projektu adresář `src/main/resources` a v něm `/src/main/resources/static` – v IntelliJ Idea klikni pravým tlačíktme myši na adresář `/src/main`,
   zvol `New→Directory` a zadej jméno adresáře.
1. V adresáři `/src/main/resources/static/` (případně v jeho podadresářích) vytvoř/nakopíruj soubory potřebné pro web.
1. Hlavní soubor, který se bude zobrazovat v prohlížeči, musí být přímo v adresáři `static` a musí se jmenovat `index.html`. Další soubory mohou být v podadresářích. 
1. Zkontroluj si v prohlížeči na adrese http://localhost:8080, že medailonek vypadá podle tvých představ.
1. *Commitni* svou úpravu do lokálního git repository.
1. *Pushni* svou úpravu do vzdáleného repository na svém účtu na GitHubu.
1. Zkontroluj na GitHubu, že se tam objevil tvůj poslední commit a že v adresáři `/src/main/resources/static/` jsou všechny potřebné soubory.
1. Vlož odkaz na své repository (ve tvaru `https://github.com/<tvuj-login>/j2w-ukol01`) v odevzdávárně úkolů na [Moje Czechitas](https://moje.czechitas.cz/).

Pokud později zjistíš, že je v tvém kódu nějaká chyba, nebo budeš chtít něco vylepšit, uprav své soubory lokálně a zopakuj dvojici `commit` a `push`.

## Mohlo by se hodit
Abys měla s čím experimentovat, budeš potřebovat nějaký svůj web. Může to klidně být i již existující web nebo statické webové stránky odkudkoliv. Pokud se
necítíš na tvorbu vlastního webu, můžeš si klidně půjčit nějaký existující web, například http://krystufek.rolecek.cz/.

Pro psaní webu existuje na internetu spousta návodů. Můžeš zkusit třeba online kurz od Luďka Rolečka
[Online kurz Úvod do HTML/CSS](https://www.czechitas.cz/cs/blog/zaciname-s-it/online-kurz-uvod-do-html-css-1-lekce).

Dále můžeš zkusit kurz [Codecademy](https://www.codecademy.com/) o základech HTML a CSS [Make a Website](https://www.codecademy.com/learn/make-a-website).
Je třeba vytvořit si na Codecademy účet (což doporučuju, mají spoustu bezva kurzů na úplné základy). Poslední ze čtyř lekcí – Bootstrap – můžeš s klidným
svědomím )plně vynechat.

### Odkazy

* odkaz na stránku [Lekce 1](https://java.czechitas.cz/2024-jaro/java-2-online/lekce-1.html)
* odkaz na stránku s úkolem [Lekce 1 – úkol 1](https://java.czechitas.cz/2024-jaro/java-2-online/ukol-1.html)
